

\chapter{ شبکه‌های مبتنی بر داده‌های نام‌گذاری شده}
در این فصل به معرفی شبکه‌های مبتنی بر داده‌های نام‌گذاری شده می‌پردازیم که ازین به بعد به اختصار آن را (Named Data Networks) NDN می‌نامیم.  در ابتدا به بررسی ایرادات شبکه‌های مبتنی بر IP که امروزه به طور گسترده استفاده می‌شوند و در حقیقت زیرساخت شبکه‌های امروزی را تشکیل می‌دهند می‌پردازیم و لزوم روی کار آمدن یک سیستم جدید را نشان می‌دهیم. در ادامه توضیحات مفصلی راجع به شبکه‌های NDN و چگونگی کارکرد آن‌ها داده می‌شود. در مرحله بعد، راجع به این‌که چگونه شبکه‌های NDN ایرادات شبکه‌های قبلی را مرتفع می‌کند و مزایای استفاده از آن بحث می‌شود. 

\section{زمینه و چشم‌انداز}
در دنیای امروز، 

\section{پایه‌های معماری}
در طراحی معماری شبکه‌های NDN، ۶ پایه درنظر گرفته شده است. ۳ مورد اول پایه‌هایی هستند که از موفقیت سیستم مبتنی بر IP امروزی ناشی می‌شوند و سه مورد آخر ناشی از مسائلی است که گسترش شبکه‌های امروزی آن‌ها را به صورت تجربی اثبات کرده‌اند. 
\begin{itemize}
\item{
\textit{معماری ساعت‌شنی}
 \زیرنوشت{hourglass architecture}
 چیزی است که طراحی اینترنت امروزی را منحصربه‌فرد و قدرت‌مند می‌کند. محوریت این معماری لایه جهانی IP  است که کمینه عملکرد\زیرنوشت{minimal functionality} را برای ارتباطات فراهم کرده است. همچنین این لایه دلیل رشد بدون محدودیت شبکه‌های امروزی است چرا که لایه‌های بالاتر و پایین‌تر مستقل از اینکه چه اتفاقی در لایه شبکه رخ می‌دهد می‌تواند بدون محدودیت گسترش پیدا کنند. همان‌طور که در شکل
~\ref{fig:hourglass}
  مشاهده می‌شود، شبکه‌های NDN هم همین معماری ساعت شنی را استفاده کرده است. 


\begin{figure}[H]
\centering
\includegraphics[scale=0.8]{./resources/figures/3_hourglass.png}
\caption{معماری ساعت‌شنی در شبکه‌‌ی اینترنت امروزی و شبکه‌ی NDN}
\label{fig:hourglass}
\end{figure}


%{\begin{figure}[t] \centering \includegraphics[width=#1cm]{resources/figures/#3.png} \caption{#2.} \label{fig:#3} \end{figure}}


} 

\item{
\textit{امنیت}
 یکی از ملزومات طراحی هر معماری‌ای است. امنیت در شبکه‌های امروزی، مسئله‌ای است که بعد از طراحی معماری به آن پرداخته شده است و در واقع در لایه‌های بالاتر و پایین‌تر از لایه شبکه به مسئله امنیت پرداخته شده و در محیط خطرناک اینترنت امروزی، امنیت مورد نیاز را تامین نمی‌کند. امنیت در شبکه‌های NDN یک مسئله پایه‌ای است و برخلاف شبکه‌های IP در همان لایه شبکه به آن پرداخته شده است و با امضا کردن محتوای بسته‌های داده این امنیت را در حد خوبی فراهم کرده است. 

}

\item{
\textit{روش انتها به انتها}
\footnote{end to end principle}
 \cite{end2end}
 که در شبکه‌های امروزی وجود دارد امکان مقابله در صورت بروز مشکل در شبکه  را فراهم می‌کند. اگر از روش انتها به انتها استفاده کنیم، در صورت از کار افتادن یکی از پیوندهای موجود در شبکه، از‌آنجایی که فقط به مقصد رسیدن بسته مهم است، مسیریاب می‌تواند بسته را از یک مسیر دیگر بفرستد و بسته در نهایت به مقصد خود می‌رسد ولی در صورتی که اگر از روش نقطه به نقطه\زیرنوشت{point to point principle} استفاده شده باشد، در صورت بروز چنین رخدادی، بسته در میانه‌ی راه رها می‌شود. این رویه در شبکه‌های NDN هم وجود دارد. 
}

\item{
\textit{ترافیک شبکه}
باید به نحوی باشد که بتواند خودش را با تغییرات تطبیق دهد. جریان معتدل داده‌ها در داخل شبکه برای داشتن یک شبکه پایدار ضروری است. در سیستم مبتنی بر IP ، چون امکان به وجود آمدن حلقه در رسیدن بسته‌ها به مقصد وجود دارد، پروتکل‌های لایه انتقال هستند که در مقابل رویداد چنین وقایعی ارتقا داده شده‌اند. ولی در شبکه‌‌های NDN، در همان لایه شبکه مکانیزمی برای مقابله با به وجود آمدن حلقه در نظر گرفته شده است. 
}
\item{
\textit{جدا بودن دامنه مسیریابی و ارسال}
\footnote{forwarding}
یکی از مسائلی است که ثابت شده برای توسعه اینترنت امری ضروری است. فایده این کار این است که سیستم ارسال می‌تواند به کار خود ادامه دهد درحالیکه سیستم مسیریابی به صورت مستقل خودش را با تغییرات شبکه تطبیق می‌دهد.  معماری حاکم بر NDN هم همین رویه را پیش‌رو گرفته و امکان مستقل کار کردن این دو دامنه را فراهم کرده است. 
}

\item{
\textit{ معماری باید انتخاب کاربر و رقابت را در مواقع امکان‌پذیر فراهم کند }
هرچند که این فاکتور، در طراحی معماری اصلی اینترنت جایگاهی نداشته است، ولی گسترش شبکه‌ها این قضیه را اثبات کرده است که معماری نباید نقش خنثی‌ای داشته باشد. معماری NDN تلاش آگاهانه‌ای در جهت قدرتمند کردن کاربران نهایی و همچنین به وجود آمدن رقابت کرده است. 
\cite{clark2002tussle}
}

\end{itemize}

\section{معماری NDN}
مشابه شبکه‌های مبتنی بر IP، محوریت معماری شبکه‌های NDN  نیز همان میانه ساعت شنی ذکر شده در قسمت قبل است. ولی در این شبکه‌ها از داده‌‌های نام‌گذاری شده به جای آدرس‌های IP استفاده می‌‌شود. این تغییر علی‌رغم سادگی‌اش، موجب به وجود آمدن تفاوت‌های زیادی بین عملکرد این شبکه‌ها در رساندن بسته‌ها با شبکه‌های پیشین که مبتنی بر IP بودند، شده است.  در این بخش ابتدا یک توضیح مختصر راجع به مفاهیم کلی در شبکه‌های NDN داده می‌شود و سپس راجع به هر عنصر و هم‌چنین نقش آن در معماری کلی به تفضیل صحبت می‌شود. 

\begin{figure}[H]
\centering
\includegraphics[scale=0.75]{./resources/figures/3_NDNpackets.png}
\caption{بسته‌ها در معماری NDN}
\label{fig:packets}
\end{figure}

\begin{figure}[H]
\centering
\includegraphics[scale=1]{./resources/figures/3_NDNnode.png}
\caption{ساختار یک مسیریاب در شبکه‌های مبتنی بر داده‌ی نام‌گذاری‌شده}
\label{fig:node}
\end{figure}



ارتباطات در شبکه‌های NDN بر پایه درخواست یک مشتری آغاز می‌شود. مشتری برای اینکه به داده‌ای دسترسی پیدا کند، یک بسته از نوع درخواست\زیرنوشت{interest packet} می‌فرستد که شامل یک نام است که ماهیت داده مورد نظر را مشخص می‌کند (شکل
‍‍‍‍~\ref{fig:packets}
). مسیریاب واسطی\زیرنوشت{interface} که این بسته از آن رسیده است را به خاطر می‌سپارد و بعد این بسته را بر پایه داده‌های \مهم{جدول اطلاعات ارسال}\زیرنوشت{Forwarding Informaion Base} (FIB) بر روی واسط درست ارسال می‌کند. این جدول به وسیله نتایج حاصل از کارکرد پروتکل مسیریابی به روزرسانی می‌شود. وقتی که بسته درخواست به گره‌ای رسید که حاوی اطلاعات موردنظر بود، یک بسته داده\زیرنوشت{data packet} فرستاده می‌شود. که شامل نام و محتوایات داده است که به وسیله گره ارسال کننده اطلاعات امضا شده‌اند. مسیری که توسط بسته داده طی می‌شود تا به دست مشتری برسد، دقیقا برعکس مسیری است که بسته درخواست طی کرده است. لازم به ذکر است که هیچ‌کدام از بسته‌‌های درخواست و یا داده شامل هیچ آدرس میزبان و یا واسطی نظیر آنچه در IP  داریم، نیستند. بسته‌های درخواست براساس نامی که در آن‌ها ذکر شده است، به سمت مقصد خود روانه می‌شوند و بسته‌های داده هم بر اساس اطلاعات نگه‌داری شده در هر گره بین راه حرکت می‌کنند تا به دست مشتری برسند. (‌شکل
~\ref{fig:node}
)

مسیریاب‌ها تمام درخواست‌‌هایی که منتظرند تا بسته داده آن‌ها برسد را در جدولی به نام جدول درخواست‌های معلق\زیرنوشت{Pending Interest Table}
(PIT)
ذخیره‌ می‌کنند. وقتی که درخواست‌‌‌های متعددی برای یک داده به یک مسیریاب می‌رسد، فقط اولین درخواست به سمت منبع داده مورد نظر ارسال می‌شود. هر سطر جدول PIT شامل یک نام و همچنین تمام واسط‌‌هایی است که حداقل یک بسته درخواست برای این داده از طریق آن‌ها دریافت شده است. وقتی که یک بسته داده به مسیریاب می‌رسد، مسیریاب سطر مربوطه را از جدول ذخیره‌شده بازیابی می‌کند و بسته داده را به تمام واسط‌هایی که برای این داده ثبت شده بودند، ارسال می‌کند. سپس سطر مربوطه را از جدول PIT  حذف می‌کند و در ادامه، بسته داده را در بانک داده‌\زیرنوشت{Content Store}ی خود ذخیره‌سازی می‌کند. از آنجایی که یک بسته داده در شبکه‌های NDN مستقل از آنکه از کجا آمده و به کجا می‌رود، بامعنا است، مسیریاب‌ها می‌توانند آن‌ها را ذخیره کنند تا در موارد آینده که درخواست این داده به آن‌ها می‌رسد، به این درخواست پاسخ بگویند. 

\subsection{نام‌گذاری}
طراحی شبکه‌های NDN بر پایه‌ی نام‌گذاری‌های سلسله‌مراتبی و ساخت‌یافته‌ی\زیرنوشت{hierarchically structured names} داده‌ها است. برای مثال یک فیلم که شرکت سازنده‌ی آن PARC است، می‌تواند نام /parc/videos/WidgetA.mpg را داشته باشد. علامت / مشخص‌کننده مرز بین مولفه‌ها است و جزئی از نام محسوب نمی‌شود. این ساختار سلسله‌مراتبی به برنامه‌های این امکان را می‌دهد که روابط بین داده‌های مختلف را نمایش دهند. برای مثال، نام بخش ۳ از نسخه ۱ این فیلم می‌تواند /parc/videos/WidgetA.mpg/1/3 باشد. این ساختار همچنین باعث می‌شود که مسیریابی مقیاس‌پذیر شود. هرچند به صورت تئوری ممکن است که مسیریابی بر اساس نام‌های تخت\زیرنوشت{flat names}  هم صورت پذیرد،
\cite{rofl}
 ولی این ساختار سلسله‌مراتبی است که امکان تجمع را فراهم می‌کند که در مبحث مسیریابی امری ضروری برای مقیاس‌پذیری محسوب می‌شود. ساختارهایی که برای ارتباط در این شبکه لازم است توسط قرارداد‌هایی بین مشتری و تولیدکننده‌ی محتوا تعیین می‌شود. برای مثال قراردادهایی برای درنظر گرفتن نسخه و بخش‌های یک فیلم.
 
قراردادهایی که برای نام‌گذاری وجود دارند، برای برنامه‌ها قابل فهم‌اند ولی از دید شبکه معنی‌ای ندارند.\زیرنوشت{opaque} یک مسیریاب نمی‌داند که منظور از نام یک داده خاص چیست، هرچند که قسمت‌های مختلف آن را که از هم جدا شده‌اند می‌بیند. این موضوعِ، به برنامه‌ها این قابلیت را می‌دهد که روش نام‌گذاری خاص خود را با توجه به نیاز‌های خود و مستقل از بقیه نام‌گذاری‌ها داشته باشند. 

برای بازیابی داده‌هایی که به صورت پویا تولید می‌شوند، مشتری باید بتواند که نام داده‌ی موردنظر خود را به صورت قطعی\زیرنوشت{deterministically } تعیین کند، بدون آنکه از قبل آن را دیده باشد. برای این مسئله دو راهکار وجود دارد. یکی اینکه یک الگوریتم قطعی برای تعیین نام داده‌ها بین مشتری و تولیدکننده وجود داشته باشد  و دیگری اینکه مشتری می‌تواند نام داده را از نام ناقصی که از تولیدکننده دریافت‌ می‌کند، استخراج کند. برای مثال مشتری /parc/videos/WidgetA.mpg را درخواست می‌کند و یک بسته داده با نام  parc/videos/WidgetA.mpg/1/1 دریافت می‌کند. زین پس، مشتری می‌تواند قسمت‌های بعدی را با ترکیب قوانین قرارداد موجود و اطلاعاتی که از روی اولین بسته دریافت‌شده بدست می‌آورد، تعیین کند و آنها را از تولیدکننده درخواست نماید. 

نیازی نیست که همه اسامی به صورت سراسری یکتا باشند. تنها آن بسته‌هایی که حاوی اطلاعاتی هستند که به صورت سراسری مورد استفاده قرار می‌گیرند باید دارای نام‌های یکتا باشند. نام‌‌هایی که برای ارتباطات محلی به کار گرفته می‌شوند ممکن است که وابسته به داده‌های همان شبکه باشند و انتقال این اطلاعات فقط با ارتباطات محلی صورت می‌پذیرد. حتی استفاده از نام‌های منحصربه‌فرد می‌تواند در دامنه‌ها و مواقع خاصی مفید هم واقع شود. حتی نامی مانند «وضعیت روشنایی چراغ داخل سالن» می‌تواند یک نام باشد. پیدا کردن راهبردهای جدیدی که هر داده را با توجه به دامنه‌ای که در ‌آن معنا دارد بررسی کند، یک مسئله پژوهشی جدید است. 

مدیریت فضای نام جزئی از معماری شبکه‌های NDN  محسوب نمی‌شود، همان‌طور که شبکه‌های مبتنی بر IP از IP استفاده می‌کنند ولی مدیریت اختصاص IP جزو معماری این شبکه محسوب نمی‌شود. با این حال، نام‌گذاری داده‌‌ها، مهم‌ترین بخش طراحی معماری NDN است. داده‌های نام‌گذاری‌شده این قابلیت را به NDN می‌دهد که به صورت خودکار کارایی‌های زیادی را پشتیبانی کند. از آن جمله می‌توان به موارد زیر اشاره کرد:
\شروع{فقرات}
\فقره \مهم{توزیع محتوا}\زیرنوشت{content distribution}: کاربران مختلفی در مواقع مختلف یک داده را درخواست می‌کنند. 
\فقره \مهم{چندپخشی}\زیرنوشت{multicast}: کاربران مختلفی یک داده را در یک زمان درخواست می‌کنند.
\فقره \مهم{پویایی}\زیرنوشت{mobility}:‌  به دلیل عدم وابستگی ارتباط به مکان داده، کاربران می‌توانند داده‌ها را از مکان‌های متفاوتی درخواست کنند. 
\فقره \مهم{تحمل‌پذیری تاخیر}\زیرنوشت{delay-tolerant networking}: به دلیل عدم وابستگی ارتباط به مکان داده، شبکه‌های DTN بر پایه NDN به خوبی قابل پیاده‌سازی هستند. 
\پایان{فقرات}

تحقیقات راجع به اینکه بهترین نحوه نام‌گذاری داده‌ها چگونه است و تلاش در راستای تبیین کردن قوانینی برای نام‌گذاری به صورت سراسری همچنان ادامه دارد. فایده وجود چنین قوانینی این است که استفاده مجدد داده‌ها در آینده را امکان‌پذیر می‌کند.  
\subsection{امنیت داده‌محور}
در شبکه‌های ‌NDN ، امنیت در بسته داده تعبیه شده است. به جای آنکه تابعی از این باشد که این بسته چگونه و از کجا به دست آمده است. 
\cite{nnt}
هر بسته داده‌ای همراه با نام آن امضا شده است. امضا کردن داده‌‌ها اجباری است و هیچ برنامه‌ای نمی‌تواند داده‌ی غیرامضا شده بفرستد. اطلاعات استخراج شده از  امضا و اطلاعات منتشرکننده‌ی بسته‌ی داده، این امکان را فراهم می‌کند تا مشتری بتواند منشا داده را تشخیص دهد. همچنین این رویه باعث می‌شود که  اعتماد مشتری به صحت داده از اینکه داده چگونه و از چه مسیری به دست او رسیده مستقل باشد. همچنین از دیگر فایده‌های این رویه این است که اعتماد به صورت ریزدانه است. به این معنی که مشتری می‌تواند با بررسی کلید عمومی یک منتشرکننده تصمیم بگیرد که آیا این منتشرکننده را، منبع امنی برای یک داده خاص در یک زمینه خاص می‌شناسد یا خیر. به بیان دیگر لازم نیست که به یک منتشر کننده به صورت کامل اعتماد داشته باشیم یا نداشته باشیم. بلکه می‌توانیم با توجه به داده‌ها تصمیم بگیریم که آیا به یک منتشرکننده اعتماد داریم یا خیر. 
 
 از طرف دیگر پیاده‌سازی این اعتماد ریزدانه و همچنین امنیت داده‌محور به صورت عملی، نیازمند خلاقیت است.  تچربه ثابت کرده است که رمزنگاری بر پایه کلید عمومی و خصوصی از کارایی لازم برخوردار نیست و همین‌طور پیاده‌سازی آن دشوار است. در کنار امضاهای دیجیتال کارا، NDN نیاز به یک روش قابل انتعطاف و کارا برای مدیریت اعتماد کاربران دارد. از‌ آنجایی که کلیدها می‌توانند به عنوان داده رد و بدل شوند، توزیع کلید کار آسانی است. 
یک مبنا برای بسیاری از مدل‌های اعتماد، مقید کردن نام‌ها به داده‌ها  است. برای مثال اگر داده، یک کلید عمومی است،  این مقید کردن، یک گواهی کلید عمومی است. در آخر، طراحی انتها به انتها در NDN، امکان اعتمادسنجی درست را بین مشتریان وتولیدکنندگاه فراهم می‌کند. این مدل به تولیدکنندگان و مشتریان این انعطاف‌پذیری را می‌دهد که مدل‌های اعتمادی خود را به دلخواه خود انتخاب کنند. 


\subsection{مسیریابی و ارسال}
در شبکه‌های NDN، کار مسیریابی و ارسال بسته‌ها بر اساس نام آن‌ها انجام می‌شود. این کار باعث می‌شود تا چهار مشکلی که در معماری IP وجود داشت، مرتفع گردد:‌ 
\شروع{فقرات}
\فقره \مهم{تمام شدن فضای آدرس}\زیرنوشت{address space exhaustion}. فضای آدرس در شبکه‌های NDN تمام نمی‌شود چون هیچ محدودیتی برای نام‌گذاری نداریم و نامتناهی می‌توانیم داده با نام‌های مختلف داشته باشیم. 
\فقره \مهم{
پیمایش\زیرنوشت{Traversal}
NAT \footnote{Network Address Translation}
} 
مشکلی که در NAT وجود دارد این است که امکان ارتباط با سرور از پشت یک شبکه NAT وجود ندارد. در شبکه‌های NDN از آنجایی که میزبان نیازی به اعلام آدرس خود برای اعلام داده‌هایی که ذخیره کرده است ندارد، این مشکل وجود ندارد.  
\فقره \مهم{تحرک‌پذیری}\زیرنوشت{mobility}: متحرک بودن عوامل، در شبکه‌های IP نیازمند تغییر IP است ولی در شبکه‌های NDN، دیگر ارتباطات به دلیل تحرک عوامل قطع نمی‌شوند چون اسامی داده‌ها همیشه ثابت‌اند. 
\فقره \مهم{مدیریت فضای آدرس}:‌ مدیریت و تخصیص آدرس در شبکه‌های مبتنی بر IP یک چالش محسوب می‌شود ولی در این شبکه‌ها این مشکل برطرف شده است. 
\پایان{فقرات}

پروتکل‌های مسیریابی تست‌شده و معتبری مثل BGP\footnote{Border Gateway Protocol} ،
IS-IS\footnote{Intermediate System to Intermediate System}و 
OSPF\footnote{Open Shortest Path First}
که در شبکه‌های مبتنی بر IP وجود دارند، را می‌توان با تغییرات اندکی در این شبکه‌ها هم استفاده کرد. به جای اعلام کردن پیشوندهای IP، یک مسیریاب NDN، باید پیشوندهای نام‌هایی را اعلام کند که داده مربوط به آن‌ها را در اختیار دارد. 
این اعلام به وسیله پروتکل مسیریابی در در سرتاسر شبکه پخش می‌شود و هر مسیریاب جدول FIB خود را بر اساس اطلاعات دریافتی به روزرسانی می‌کند. هرچند، نامتناهی بودن فضای نام‌ها این سوال را پیش می‌آورد که چگونه اندازه جدول مسیریابی در حد معقولی باقی بماند. 

مسیریاب‌ها با نام‌‌های داده‌‌ها همانند یک دنباله از مولفه‌های مبهم\زیرنوشت{} برخورد می‌کنند و برای هر بسته در جدول FIB به دنبال سطری می‌گردند که بلندترین پیشوند مشترک را با نام بسته موردنظر داشته باشد. برای مثال، بسته‌ای با نام /parc/videos/WidgetA.mpg می‌تواند هم با /parc/videos منطبق شود و هم با /parc ولی اولی به عنوان جواب جستجو برگردانده می‌شود.  این سوال مطرح است که آیا جستجوی در جدولی که حاوی نام‌های غیرهم‌طول و همچنین سلسله‌مراتبی است می‌تواند در زمان خطی انجام پذیرد یا خیر. 

NDN
 به طور ذاتی مسیریابی چندمسیری را پشتیبانی می‌کند. مسیریابی IP به این صورت است که برای جلوگیری از رخداد حلقه، بهترین مسیر انتخاب می‌شود و بسته فقط از طریق یک واسط فرستاده می‌شود. در شبکه‌های ‌NDN، بسته‌های درخواست نمی‌توانند در داخل حلقه بیفتند چون به همراه هر نام، یک نانس هم فرستاده می‌شود که با استفاده از آن می‌توان تکراری بودن بسته را مشخص کرد. به این صورت که هر مسیریاب در داخل جدول PIT  خود، این نانس‌ها را هم ذخیره می‌کند و هربار که یک بسته به مسیریاب رسید، نانس آن با نانس همه بسته‌‌های هم‌نام آن که در داخل PIT  ذخیره شده بودند، مقایسه می‌شود و در صورت تکراری بودن، بسته رسیده شده در نظر گرفته نمی‌شود. بسته‌های داده هم نمی‌توانند در داخل حلقه بیفتند چرا که مسیر آن‌ها دقیقا برعکس مسیر طی‌شده توسط بسته درخواست مربوطه است. به همین دلیل، یک مسیریاب بدون آنکه نگران ایجاد حلقه در مسیر بسته‌ای باشد، می‌تواند یک بسته را روی چندین واسط خود ارسال کند. اولین جوابی که از راه می‌رسد، همه درخواست‌ها برای آن داده را ارضا می‌کند و به صورت محلی ذخیره می‌شود و جواب‌های بعدی همه به دور انداخته می‌شوند. 
این قابلیت چندمسیری در شبکه‌های NDN، باعث می‌شود که توازن بار متعادلی در داخل شبکه به وجود بیاید. همین‌طور انتخاب و اولویت‌بندی مسیرها را امکان‌پذیر می‌کند. به این صورت که یک مسیریاب چندین بسته اول را روی همه واسط‌های ممکن ارسال می‌کند، سپس کارایی هر واسط را با توجه به زمان برگشت جواب از آن واسط محاسبه می‌کند و بر اساس این داده‌ها، بهترین مسیر(ها) را برای درخواست‌های آینده برای آن داده خاص محاسبه ‌می‌کند.به الگوریتم‌هایی که وظیفه این محاسبات را بر عهده دارند، راهبرد ارسال\زیرنوشت{Forwarding Strategy} گفته می‌شود. 


NDN
می‌تواند امنیت مسیریابی را به شدت افزایش دهد. اول از همه، امضا کردن همه داده‌‌ها، به خصوص  پیام‌های مسیریابی، از دستکاری پیام‌ها جلوگیری می‌کند. از طرف دیگر، پشتیبانی از امکان چندمسیری\زیرنوشت{multipath}  به همراه دامنه‌ی داده‌ی هوشمند\زیرنوشت{Intelligent Data Plane}(که در قسمت بعد در مورد آن توضیح می‌دهیم)، می‌توانند در کاهش ربایش پیشوندها\زیرنوشت{Prefix Hijacking} نقش به‌سزایی را ایفا کنند. چرا که مسیریاب‌ها می‌توانند ناهنجاری حاصله از ربایش پیشوندها را شناسایی کنند و اطلاعات اصلی و درست را از طرق دیگر بدست بیاورند. در نهایت، این حقیقت که پیام‌های NDN  فقط راجع به داده هستند و هیچ اطلاعاتی را از میزبان حمل نمی‌کنند، باعث می‌شود که فرستادن بسته‌‌های مخرب با هدف اینکه به مکان خاصی برسند، کار سختی باشد. 
حملات بر ضد NDN ، اگر بخواهند که موثر واقع شوند، باید تمرکز خود را بر روی منع سرویس بگذارند. مشکلی که هم‌اکنون تحقیقات زیادی برای رفع آن در حال انجام است. 

 
\subsection{دامنه داده هوشمند}
در دامنه داده، جدول PIT همه درخواست‌های معلق را که هنوز جواب آن‌ها نرسیده را در خود ذخیره می‌کند. هر سطر این جدول شامل یک نام و واسط‌هایی که این داده را درخواست کرده‌اند. در صورتی که داده مربوط به یک درخواست بیاید و یا اینکه زمان انتظار به پایان برسد، آن سطر از داخل جدول حذف می‌شود. این رویه که به ازای هر بسته یک حالت ذخیره می‌شود، یک تغییر بنیادی نسبت به شبکه‌های IP محسوب می‌شود، جایی که دامنه داده، حالتی ندارد. \زیرنوشت{Stateless}   . این حالت‌دار بودن دامنه داده در شبکه‌های NDN، این شبکه‌ها را به شبکه‌هایی سازگار در مقابل شکست‌های شبکه تبدیل می‌کند و همچنین باعث می‌شود که در استفاده از منابع شبکه کارایی بالایی داشته باشیم. در ادامه درباره این حالت‌دار بودن وضعیت توضیح بیشتری می‌دهیم. 

 یک گره در شبکه NDN  می‌تواند بر اساس جدول PIT و بسته‌ی داده رسیده شده (‌و یا اتمام وقت انتظار) ،  بر عملکرد واسط‌های مختلف در راستای رساندن پیام‌ها نظارت داشته باشد. و همچنین گم شدن بسته‌ها را شناسایی و کشف کند. حاصل این نظارت، تبیین معیاری به اسم زمان رفت‌وبرگشت\زیرنوشت{round-trip time} است  بر اساس جدول PIT  و یک عدد نانس که به همراه هر بسته درخواستی فرستاده می‌شود، اگر یک بسته برای بار دوم به یک گره برسد به آسانی شناسایی می‌شود و به دور انداخته می‌شود. همان‌طور که در قسمت قبل توضیح داده‌ شد، مسیریاب‌ها با تصمیم‌گیری روی اینکه یک داده را روی کدام واسط بفرستند باعث متعادل شدن بار درون شبکه می‌شوند و همچنین در صورت خرابی پیوندهای شبکه، آن‌ها را شناسایی می‌کنند و از مسیرهای دیگر داده درخواست شده را به دست می‌آورند. 
 
وجود جدول PIT  در هر مسیریاب اهداف مهم دیگری را هم برآورده می‌کند. از آنجایی که این جدول برای هر داده، همه واسط‌هایی که این داده را درخواست کرده‌اند را نگه‌داری می‌کند، در حقیقت پتانسیل چندپخشی را به معماری عطا می‌کند. چرا که وقتی داده مورد نظر از یکی از واسط‌ها رسید، این بسته به همه واسط‌هایی که طالب این داده بودند، ارسال می‌شود. در واقع با انجام این عمل، مسیریاب نقش موثری در کاهش بار شبکه ایفا می‌کند. همچنین از آنجایی که به ازای هر بسته درخواست یک بسته داده وجود دارد، مسیریاب با کنترل کردن تعداد بسته‌های درخواست معلق می‌تواند تعادل جریان داده را در درون شبکه به وجود بیاورد.  از مزایای دیگر وجود جدول PIT می‌توان به کاهش احتمال حمله منع سرویس\زیرنوشت{Distributed denial-of-service attack} 
(DDoS )
 اشاره کرد. از آنجایی که تعداد سطر‌های جدول PIT  معیار خوبی برای مقدار باری است که روی شبکه وارد شده است، در نظر گرفتن یک حد بالا برای آن، میزان تاثیرپذیری در مقابل حمله DDoS را تعیین می‌کند. زمان انتظار هر عضو از جدول PIT ، در مقابله با حملات مفید‌اند زیرا که بعد از مدت زمانی داده از جدول حذف می‌شود و مانع از بیش از اندازه بزرگ شدن جدول می‌شود.
\cite{lads}
در نهایت اطلاعات بدست آمده از واسطی که داده مورد نظر از طریق آن رسیده، داده‌هایی را فراهم می‌کند که با کمک آن‌‌ها میتوان برای  پیاده‌سازی یک شمای پس‌زدن\زیرنوشت{push-back scheme}
\cite{pushback}
 
\subsection{ذخیره‌سازی}
داده‌های نام‌گذاری شده، امکان ذخیره‌سازی درون‌شبکه‌ای خودکار را فراهم‌ می‌کنند. از آنجایی که هر بسته داده در NDN مستقلا از این که از کجا آمده و به کجا می‌رود با معنی است، مسیریاب‌ها می‌توانند آن‌ها را در بانک داده خود ذخیره کنند تا در آینده از آنها استفاده کنند. زمانی که یک درخواست جدید به یک مسیریاب می‌رسد، مسیریاب ابتدا بانک داده خود را جستجو می‌کند، اگر داده‌ای هم‌نام با داده‌ي درخواست شده پیدا کند، آن داده را به عنوان جواب برمی‌گرداند. بانک داده در حقیقت نقش همان حافظه‌‌ی میان‌گیر\زیرنوشت{memory buffer} در مسیریاب‌های امروزی را ایفا می‌کند. هردوی آن‌ها بسته‌‌های داده را ذخیره‌ می‌کنند. تفاوت آن‌ها این است که مسیریاب‌‌های IP بعد از ارسال نمی‌توانند از آن‌ها استفاده کنند ولی مسیریاب‌های NDN  می‌توانند از آن‌ها استفاده مجدد بکنند چرا که داده‌‌ها فقط با استفاده از نامشان از همدیگر متمایز می‌شوند. در مورد داده‌های ایستا، NDN تقریبا به بهینه‌ترین حالت برای رساندن پیام‌ها رسیده است. چرا که مثلا چند نفر که به طور همزمان یک URL را وارد می‌کنند و می‌خواهند محتویات یک سایت را ببینند، برخلاف رویه‌ای که در شبکه IP وجود دارد، تک تک درخواست‌های آن‌ها به سرور نمی‌رسد و هرکدام جداگانه یک جواب از سرور دریافت نمی‌کنند. بلکه بعد از اینکه جواب اولین درخواست از طرف سرور رسید، در مسیریاب اول ذخیره می‌شود و از آن به بعد هر کسی که درخواست ورود به همان سایت را داشت، همان مسیریاب اول به او پاسخ می‌گوید و نیازی نیست که هر درخواستی دوباره تا سرور برود و برگردد. حتی در مورد محتویاتی که به صورت پویا تولید می‌شوند هم NDN از کارایی بالایی برخوردار است. برای مثال در یک جلسات برخط ویدیویی، علی رغم اینکه محتوا به صورت پویا تولید می‌شود ولی باید به دست چندین نفر برسد. که در این شرایط هم ذخیره‌سازی داده‌ها در بانک داده مسیریاب‌ها می‌تواند مثمر ثمر واقع شود. 

\subsection{انتقال}