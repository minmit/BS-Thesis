
\فصل{مقدمه}

نقش و تاثیر گسترده‌ی اینترنت در دنیای امروزی بر هیچ‌کس پوشیده نیست. معماری اینترنت امروزی بر پایه‌ی لایه‌ي جهانی IP است، یعنی از IP به عنوان لایه‌ی شبکه در مدل OSI \زیرنوشت{Open Systems Interconnection} استفاده می‌شود. ماهیت این معماری بر اساس مکالمه بین دو انتهای ارتباط است. در این نوع معماری، هر شخص یک آدرس منحصر به فرد دارد و در حقیقت ارتباط، بین آدرس‌ها برقرار می‌شود. 
در سال‌های اخیر، نیاز به توزیع داده‌ از طریق اینترنت به شدت افزایش پیدا کرده است. نه تنها داده‌هایی از نوع متن، بلکه نیاز به توزیع داده‌هایی از جنس عکس، صوت و فیلم هم بسیار زیاد شده است. می‌توان گفت که بسیاری از برنامه‌های امروزی نیاز به خود داده دارند و برای آن‌ها مهم نیست که این داده از طرف چه کسی به آن‌ها می‌رسد. همین‌طور با افزایش دستگاه‌های متحرک از قبیل تلفن‌های همراه، مشکلاتی مانند تغییر IP آن‌ها رو به افزایش است. این مشکلات سبب می‌شود که شبکه‌‌های مبتنی بر IP دیگر کارایی قبلی را برای رفع نیازهای امروزی نداشته باشند. شبکه‌های مبتنی بر داده‌‌های نام‌گذاری‌شده\زیرنوشت{Name Data Networks}
(NDN)
 به تازگی برای رفع مشکلات شبکه‌های امروزی مطرح شده‌اند
\cite{ndn}.

در این شبکه‌ها این داده‌ها هستند که نام‌های منحصر به فرد دارند و دیگر آدرس مبدا و مقصدی وجود ندارد. در حقیقت داده‌ها و نام‌‌های آن‌ها نقش اساسی را در شبکه بازی می‌کنند. در این شبکه‌ها، دو نوع بسته درخواست\زیرنوشت{Interest Packet} و داده\زیرنوشت{Data Packet} داریم. مشتری با فرستادن یک بسته‌ی درخواست کار را آغاز می‌کند. این بسته شامل نام داده‌ای است که مشتری به آن نیاز دارد. وقتی که این بسته به مسیریاب می‌رسد، مسیریاب ابتدا در بانک داده‌\زیرنوشت{Content Store}ی خود، که جایی است که داده‌ها را ذخیره می‌کند، به دنبال این داده می‌گردد. اگر این داده را پیدا کرد که جواب را برمی‌گرداند. در غیر این صورت از روی پایگاه اطلاعات ارسال\زیرنوشت{Forwading Information Base} (FIB) خود، واسطی را که این داده را باید بر روی آن بفرستد استخراج می‌کند و بسته را بر روی آن واسط می‌فرستد. بعد از آن، در جدول درخواست‌های معلق\زیرنوشت{Pending Interest Table} (PIT) ، نام این داده را به همراه واسطی که این درخواست از طریق آن آمده بود ثبت می‌کند. بسته به همین‌ طریق به مسیر خود ادامه می‌دهد تا در گره‌ای برای آن پاسخی یافت شود. تولیدکننده‌ی این داده، یک بسته‌ی داده بازمی‌گرداند. این بسته شامل نام داده‌‌ی موردنظر به همراه محتویات داده است. وقتی که یک بسته‌ی داده به یک مسیریاب می‌رسد، مسیریاب نام این داده را در جدول PIT خود جستجو می‌کند و این بسته‌ی داده را به تمام واسط‌هایی که این داده را درخواست کرده بودند، می‌فرستد. این روند هم ادامه پیدا می‌کند تا بسته به دست مشتری نهایی برسد. 
 
برای این که شبکه‌های NDN بتوانند در عمل مورد استفاده قرار بگیرند، نیازمند یک پروتکل مسیریابی پویا هستند تا پایگاه‌های اطلاعات ارسال (FIB) مسیریاب‌های مختلف را با داده‌های صحیح پر کنند. این پروتکل مسیریابی باید بتواند با استفاده از بسته‌های درخواست و داده‌ی NDN اطلاعات موردنیاز خود را ردوبدل کند تا روی NDN اجرا شود. هم‌چنین باید بتواند با پیدا کردن مسیرهای مختلف برای رسیدن به یک داده، اطلاعات لازم را برای پشتیبانی از خاصیت چندمسیری دامنه‌ی ارسال\زیرنوشت{Forwarding Plane} NDN فراهم کند. اولین تلاش‌ها برای طراحی پروتکل مسیریابی مخصوص شبکه‌های NDN ، به پروتکل‌هایی ترکیبی منجر شد که به طور مستقیم روی NDN اجرا نمی‌شدند و هم‌چنان از شبکه‌های مبتنی بر IP به عنوان لایه‌ی زیرین استفاده می‌کردند. ادامه‌ی این تلاش‌ها به معرفی پروتکلی به نام NLSR انجامید که به طور مستقیم روی NDN اجرا می‌شد و برای توزیع بسته‌های مسیریابی از پروتکل Sync در پروژه‌ی CCNx 
\cite{ccnx}
بهره می‌برد. این پروتکل بسیاری از ویژگی‌های موردنیاز در شبکه‌های NDN را داراست. با این حال با مشکلاتی چون تعداد زیاد بسته‌ها روبه‌رو است.

در این رساله ما به ارائه‌ی پروتکلی مبتنی بر بردار فاصله برای مسیریابی در شبکه‌های NDN می‌پردازیم. این پروتکل نیز به طور مستقیم روی NDN اجرا می‌شود و سعی در بهبود مشکلات پروتکل‌های قبلی دارد. ویژگی‌های ممیزه‌ی این پروتکل را می‌توان در دو مورد خلاصه کرد: کاهش تعداد بسته‌های مسیریابی، و تغییر پروتکل Sync برای پشتیبانی از حذف صحیح بسته‌ها. این پروتکل هم‌چنین می‌تواند به سهولت مسیرهای متفاوت به یک داده را پیدا کند. ارزیابی‌های انجام گرفته با استفاده از شبیه‌سازی نیز کاهش تعداد بسته‌ها را نسبت به پروتکل NLSR تایید می‌کنند. 

این رساله در ۷ فصل سامان‌دهی شده است. در فصل ۲ به معرفی شبکه‌های NDN ، مزیت‌ها، و معماری آن‌ها خواهیم پرداخت. فصل ۳ مقدماتی در مورد مسیریابی در شبکه‌های کامپیوتری را بیان خواهد کرد. در فصل ۴ به بررسی کارهای پیشین انجام‌شده در زمینه‌ی مسیریابی در شبکه‌های NDN می‌پردازیم. معرفی پروتکل پیشنهادی در فصل ۵ انجام خواهد شد و فصل ۶ این پروتکل را با ارائه‌ی نتایج شبیه‌سازی ارزیابی خواهد کرد. در نهایت در فصل ۸ به جمع‌بندی نتایج رساله می‌پردازیم. 